<!DOCTYPE html>
<html lang="en">
<head>
    <meta charset="UTF-8">
    <title>落红不是无情物</title>
    <style>
        span{
            font-size: 50px;
        }
    </style>
</head>
<body>
    <span>
             &nbsp&nbsp &nbsp&nbsp &nbsp 春江花月夜<br>
        春江潮水连海平，海上明月共潮生。<br>
        滟滟随波千万里，何处春江无月明！<br>
        江流宛转绕芳甸，月照花林皆似霰；<br>
        空里流霜不觉飞，汀上白沙看不见。<br>
        江天一色无纤尘，皎皎空中孤月轮。<br>
        江畔何人初见月？江月何年初照人？<br>
        人生代代无穷已，江月年年只相似。<br>
        不知江月待何人，但见长江送流水。<br>
        白云一片去悠悠，青枫浦上不胜愁。<br>
        谁家今夜扁舟子？何处相思明月楼？<br>
        可怜楼上月徘徊，应照离人妆镜台。<br>
        玉户帘中卷不去，捣衣砧上拂还来。<br>
        此时相望不相闻，愿逐月华流照君。<br>
        鸿雁长飞光不度，鱼龙潜跃水成文。<br>
        昨夜闲潭梦落花，可怜春半不还家。<br>
        江水流春去欲尽，江潭落月复西斜。<br>
        斜月沉沉藏海雾，碣石潇湘无限路。<br>
        不知乘月几人归，落月摇情满江树。<br>
            <br><br>
        &nbsp&nbsp&nbsp&nbsp 情无声，心有路，梦不尽。<br>
                &nbsp&nbsp &nbsp&nbsp&nbsp&nbsp    &nbsp&nbsp&nbsp&nbsp叶季强
    </span>


</body>
</html>
